[TOC]

# 唐诗



## 《感遇》

张九龄

兰叶春葳蕤，桂花秋皎洁

欣欣此生意，自尔为佳节

谁知林栖者，闻风坐相悦

草木有本心，不求美人折



## 《感遇》

张九龄

江南有丹橘，经冬犹绿林

岂伊地气暖，自有岁寒心

可以荐嘉客，奈何阻重深

运命惟所遇，循环不可寻

徒言树桃李，此木岂无阴



## 《下终南山过斛斯山人宿置酒》

李白

暮从碧山下，山月随人归

却顾所来径，苍苍横翠微

相携及田家，童稚开荆扉

绿竹入幽径，青萝拂行衣

欢言得所憩，美酒聊共挥

长歌吟松风，曲尽河星稀

我醉君复乐，陶然共忘机



